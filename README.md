Σκοπός:
Σκοπός του έργου είναι η συμβολή μας στην ανθεκτικότητα του περιβάλλοντος με την παράλληλη εξεύρεση εύκολων λύσεων στο πρόβλημα εξαφάνισης των επικονιαστών. Ο βασικός μας στόχος είναι να ευαισθητοποιήσουμε και να αφυπνίσουμε την κοινότητά μας αλλά και όσους μπορούμε, ώστε να σώσουμε τους επικονιαστές. Έτσι προκύπτει και ο τίτλος Be(e) an Awakener. Ο χρήστης θα έχει τη δυνατότητα να ενημερωθεί για το περιεχόμενο του γραφήματος που προωθεί η Ε.Ε. (πληροφορίες εδώ https://www.europarl.europa.eu/news/el/headlines/society/20191129STO67758/pou-ofeiletai-i-meiosi-tou-plithusmou-ton-melisson-kai-ton-allon-epikoniaston) σχετικά με τα προβλήματα των επικονιαστών, να αντιληφθεί την επίδραση στην ανθρώπινη ζωή και στη συνέχεια να εφαρμόσει εύκολες λύσεις ώστε να λάβει στο τέλος το δίπλωμα του Αφυπνιστή. 
Μάλιστα ο χρήστης θα μπορεί να παίξει και on line με το παιχνίδι μας και να λάβει το δίπλωμά του καθώς έχουμε δημιουργήσει την διαδραστική εκδοχή του παιχνιδιού μας. https://content.e-me.edu.gr/wp-admin/admin-ajax.php?action=h5p_embed&id=1274100 
Εισαγωγικές προαπαιτούμενες δραστηριότητες
H ομάδα των Αειφοράκηδων πραγματεύτηκε το θέμα της εξαφάνισης των επικονιαστών σε Εργαστήριο Δεξιοτήτων με τίτλο «Επικονιαστές-Αφυπνιστές»  κατά τους μήνες Φεβρουάριο-Μάρτιο. Με τη βοήθεια των γονέων αναζητήσαμε πληροφορίες για τον ρόλο των επικονιαστών στη ζωή μας, τους κινδύνους που αντιμετωπίζουν και τις μοιραστήκαμε στην ολομέλεια του σχολείου. Όλες οι πληροφορίες ομαδοποιηθήκαν και αντλώντας στοιχεία από αυτές φτιάξαμε μια ταινία για τους κινδύνους, τα προβλήματα και τις λύσεις που μπορούμε να εφαρμόσουμε ώστε να τους βοηθήσουμε. https://clipchamp.com/watch/Ly653GocgQ8?utm_source=share&utm_medium=social&utm_campaign=watch
Κατά την διάρκεια του εργαστηρίου δημιουργήθηκε προσομοίωση της διαδικασίας της επικονίασης, αυτοσχέδιοι επικονιαστές και οργανώθηκε ένα Bazaar Aνθοφορίας  με φυτά δημιουργημένα με απλή υδροπονική μέθοδο και γλάστρες από ανακυκλώσιμα υλικά. Το Bazaar είχε διπλό σκοπό: από τη μία να συγκεντρωθεί το ποσό για την αγορά απινιδωτή για την κοινότητα του χωριού μας και από την άλλη να προωθήσουμε την καλλιέργεια  φυτών προσφιλών στους επικονιαστές. https://padlet.com/AWAKENERS/padlet-afc1by6uu42nfwc8
Κύριες δραστηριότητες
Μετά το εργαστήρι των επικονιαστών ακολούθησε το αλληλένδετο εργαστήριο δεξιοτήτων σχετικό με τη βιομιμητική (STEM και εκπαιδευτική ρομποτική). Ασχοληθήκαμε με τα προβλήματα των επικονιαστών,  τα οριοθετήσαμε, τα επεξηγήσαμε, ψάξαμε τις λύσεις τους, που όμως είναι αειφόρες και σε πλήρη αρμονία με τη φύση, και ακολούθησε η δημιουργία του παιχνιδιού μας.

Η σύνθεση του παιχνιδιού 

Το γράφημα του Ευρωπαϊκού Ελεγκτικού Συνεδρίου σχετικά με τους κινδύνους των επικονιαστών έγινε  η αφορμή ώστε να ασχοληθούμε πιο διεισδυτικά με τα προβλήματα των επικονιαστών, να εμβαθύνουμε σε αυτά, να βρούμε και να προτείνουμε λύσεις και τελικά να δημιουργήσουμε ένα παιχνίδι εμπνευσμένο από αυτό το γράφημα.  

Η μακέτα έχει τα εικονίδια-σταθμούς (σε τρισδιάστατες ταμπέλες κόκκινου χρώματος) ως σημεία αναφοράς των προβλημάτων και επιχειρεί να δώσει λύσεις σε κάθε κίνδυνο που απειλεί τους επικονιαστές με κατασκευές φτιαγμένες από τα παιδιά (σε τρισδιάστατες ταμπέλες πράσινου χρώματος). Κάθε πρόβλημα και η αντίστοιχη λύση του εντοπίζονται σε ίδιου χρώματος τετράγωνα. Η μελισσούλα μας (bee-bot) θα κάνει ξενάγηση σε κάθε χρήστη στην μακέτα, ενημερώνοντάς τον για τους κινδύνους με όποια σειρά θέλει, αλλά και τις ενδεχόμενες λύσεις πατώντας κάθε φορά πάνω στα επιλεγμένα τετράγωνα. Ουσιαστικά το bee-bot μεταφράζει την εικόνα σε πληροφορία και έμπρακτη λύση με στόχο να διασφαλιστεί η ανθεκτικότητα του περιβάλλοντος για τους επικονιαστές. 
Αρχικά λοιπόν στη μακέτα μας εντοπίζουμε του κόκκινους σταθμούς, δηλαδή τα προβλήματα και ενημερωνόμαστε γι’ αυτά μέσω του bee-bot:
1.	Αλλαγή χρήσης της γης και απώλεια οικοτόπων. Μόλις το bee-bot πατάει στο ανάλογο τετράγωνο γίνεται ενημέρωση του χρήστη μέσω βίντεο που δημιούργησαν οι γονείς με τα παιδιά. Ο χρήστης σκανάρει το Qr code και μεταφέρεται σε αυτό. Στη διαδραστική εκδοχή, ο υπερσύνδεσμος οδηγεί επίσης στο βίντεο. https://youtu.be/GTahauYRbf8 
2.	Μόλυνση του περιβάλλοντος. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την έννοια της μόλυνσης του περιβάλλοντος μέσω pocket book που έχει δημιουργηθεί από τους μαθητές και θίγει εικαστικά τα προβλήματα που αφορούν στους επικονιαστές. Στη διαδραστική εκδοχή, ο υπερσύνδεσμος οδηγεί στο περιεχόμενο του pocket book μέσω βίντεο στο canva. https://www.canva.com/design/DAFkJShhzWo/90veNRD7nG-ilEXlb4HJsQ/watch?utm_content=DAFkJShhzWo&utm_campaign=designshare&utm_medium=link&utm_source=publishsharelink&fbclid=IwAR2I9EMBAbBe0zcEcU98YfUqlEeUghAeW1aDZGGnTdlFlyRzKdGIeFkxeuA
3.	Κλιματική αλλαγή. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για τις επιπτώσεις της κλιματικής αλλαγής ως προς το πόσιμο νερό για τους επικονιαστές μέσω ηχογραφημένου μηνύματος από τους μαθητές στο Sound Bank- plus mirror. Στη διαδραστική εκδοχή, ο υπερσύνδεσμος οδηγεί στο ηχογραφημένο μήνυμα ως αφίσα στο postermywall. https://www.postermywall.com/index.php/posterbuilder/view/fd344f570a61c754c8b9e3fdb0526692/0 
4.	Επεκτατικά ξένα είδη και ασθένειες. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την ανάγκη προστασίας των επικονιαστών μέσω αυτοσχέδιας κατασκευής animation. Στη διαδραστική εκδοχή, ο υπερσύνδεσμος οδηγεί σε βίντεο για τους ξενιστές. https://youtu.be/tB5LiLR739k 
5.	Εντατική γεωργική εκμετάλλευση και χρήση φυτοφαρμάκων. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την εντατική γεωργία, τα λιπάσματα και τα φυτοφάρμακα μέσω έντυπου τρίπτυχου που έχει δημιουργηθεί από τους μαθητές στα προγράμματα Tux Paint και Canva. Στη διαδραστική εκδοχή, ο υπερσύνδεσμος οδηγεί στην ηλεκτρονική μορφή του τρίπτυχου με ένθετο βίντεο στο thinglink. https://www.thinglink.com/scene/1717144676282139110 
Στη συνέχεια δίνουμε ιδέες αντιμετώπισης στα τετράγωνα με τους πράσινους σταθμούς, δηλαδή τις προτεινόμενες λύσεις:
1.	Φτιάχνουμε έναν μικρό αληθινό κήπο μέσα σε φλυτζάνι βάσει της φιλοσοφίας των Thumbelina garden με υλικά που έχουμε δίπλα στη μακέτα μας. Στη διαδραστική εκδοχή, ο υπερσύνδεσμος οδηγεί σε μια διαδραστική εικόνα στο thinglink όπου ο χρήστης πατώντας πάνω στις καρδιές των σπιτιών βλέπει ιδέες από λιλιπούτειους κήπους που δημιούργησαν οι μαθητές με τους γονείς τους. https://www.thinglink.com/scene/1719004527761294180 
2.	Οργανώνουμε μια μικρή γωνιά ανακύκλωσης.  Ο κάδος τριών πλευρών της μακέτας οδηγεί τον χρήστη στο παιχνίδι Ιεράρχησης Απορριμάτων με τους 3 κάδους (ένας για ανακύκλωση συσκευασιών, ένας για επαναχρησιμοποίηση και ένας για μείωση). Το bee-bot μαθαίνει στο χρήστη με εικόνες που κουβαλάει στην καρότσα της τα τρία R της ανακύκλωσης. Κάθε εικόνα αντιστοιχεί μόνο σε έναν κάδο σύμφωνα με το κούμπωμά της (παιχνίδι με μαγνήτες, βέλκρο και σούστες). Στη διαδραστική εκδοχή, ο υπερσύνδεσμος οδηγεί σε on line παιχνίδι στο Pandasuite σχετικά με τα τρία R της ανακύκλωσης. https://viewer.pandasuite.com/8KNRglZO#!/publication?type=desktop 
3.	Δημιουργούμε αυτοσχέδιους λουτήρες με άχρηστα υλικά. Ελέγχουμε το επίπεδο υγρασίας στον αυτοσχέδιο λουτήρα με αισθητήρα υγρασίας που έχουν δημιουργήσει οι μαθητές με την χρήση του Arduino (όταν το λαμπάκι ανάβει ο χρήστης καλείται να συμπληρώσει νερό στον λουτήρα). Στη διαδραστική εκδοχή, ο υπερσύνδεσμος οδηγεί σε βίντεο σχετικά με την σύνθεση και τον προγραμματισμό του Arduino αισθητήρα. https://clipchamp.com/watch/KhfjXsz4htW?utm_source=share&utm_medium=social&utm_campaign=watch 
4.	Φτιάχνουμε ένα μικρό ξενοδοχείο επικονιαστών (με ξυλαράκια, πλαστελίνη και διάφορα άλλα υλικά που βρίσκονται σε μεγάλο κάδο). Με την εφαρμογή επαυξημένης πραγματικότητας Just a line (στο tablet), ομορφαίνουμε το ξενοδοχείο συνεργατικά με επιπλέον διακόσμηση με βάση την βιομιμητική, το περιεχόμενο της οποίας επεξηγούν οι μαθητές στους χρήστες καθώς αποτελεί περιεχόμενο του παρόντος εργαστηρίου. Στη διαδραστική εκδοχή, ο υπερσύνδεσμος οδηγεί σε μια διαδραστική εικόνα στο thinglink όπου ο χρήστης πατώντας πάνω στους αριθμούς με τη σειρά μαθαίνει πώς μπορεί να δημιουργήσει ξενοδοχεία επικονιαστών στον κήπο του. https://www.thinglink.com/video/1719032527957525348 
5.	Παιχνίδι γνώσεων σχετικά με τις οδηγίες κομποστοποίησης και την δημιουργία φυσικού λιπάσματος. Ο χρήστης καλείται να επιλέξει τα κατάλληλα προς κομποστοποίηση υλικά σε πίνακα σωστού – λάθους και να σημειώσει δίπλα τους √ ή X αντίστοιχα. Επίσης, σε έναν μίνι κομποστοποιητή (που έχει ήδη λίπασμα κομπόστ), ο χρήστης παροτρύνεται βιωματικά να τοποθετήσει τα υλικά (θα υπάρχουν σε καλάθι) που πιστεύει ότι είναι σωστά. Στη διαδραστική εκδοχή, ο υπερσύνδεσμος οδηγεί σε παιχνίδι γνώσεων σχετικά με την κομποστοποίηση στο wordwall. https://wordwall.net/el/resource/57140565 
Η πλοήγηση και το κίνητρο
Ορίζουμε τη διαδρομή για το bee-bot μας (με όποιον τρόπο επιθυμούμε) ώστε να λάβουμε τις πληροφορίες που θέλουμε σχετικά με τους κινδύνους που απειλούν τους επικονιαστές και τις πιθανές λύσεις. Σε κάθε στάση μας συμπληρώνουμε ένα καπάκι, αντίστοιχου χρώματος με το πρόβλημα και την λύση του, στο κολιέ μας  που είναι ένα λουλούδι από χαρτόκουτα και τα καπάκια η γύρη με τα πέταλά του. Στόχος είναι ο χρήστης να περάσει από όλα τα προβλήματα και τις λύσεις, συγκεντρώνοντας 5 καπάκια, ώστε να του αποδοθεί το δίπλωμα του Awakener- Aφυπνιστή! 
Ο χρήστης χρειάζεται να φτάσει στο τετράγωνο που αναγράφεται το τέλος ώστε να λάβει το δίπλωμά του σε κάθε εκδοχή, φυσική και ηλεκτρονική. Τα διπλώματα είναι και αυτά δημιουργίες των μαθητών οι οποίοι θα κάνουν την απονομή των διπλωμάτων στους γονείς με δόξες και τιμές στην τελική γιορτή! Στη διαδραστική εκδοχή το δίπλωμα μπορεί να κατέβει σε δύο μορφές, pdf ή εικόνα. https://drive.google.com/drive/folders/1yosY7nT0-EXV8KN0Og1pVuy-_1BtdP7Q?usp=drive_link 
Ελάτε να γίνουμε κι εμείς Αφυπνιστές του Κόσμου!



