Σκοπός του έργου είναι η συμβολή μας στην ανθεκτικότητα του περιβάλλοντος με την παράλληλη εξεύρεση εύκολων λύσεων στο πρόβλημα εξαφάνισης των επικονιαστών. Ο βασικός μας στόχος είναι να αφυπνίσουμε την κοινότητά μας αλλά και όσους μπορούμε ώστε να σώσουμε τους επικονιαστές. Έτσι προκύπτει και ο τίτλος Be(e) an Awakener. Ο χρήστης θα έχει τη δυνατότητα να ενημερωθεί για το περιεχόμενο της εικόνας που προωθεί η Ε.Ε. σχετικά με τα προβλήματα των επικονιαστών, να αντιληφθεί την επίδραση στην ανθρώπινη ζωή και στη συνέχεια να εφαρμόσει εύκολες λύσεις ώστε να λάβει στο τέλος το δίπλωμα του Αφυπνιστή. 
Η όλη προσπάθεια εντάσσεται στο εργαστήριο δεξιοτήτων με τίτλο «Επικονιαστές-Αφυπνιστές» κατά το οποίο θα ενημερωθούμε για τον σημαντικό ρόλο των επικονιαστών, τους κινδύνους που τους  απειλούν και τους τρόπους που εμείς μπορούμε να συμβάλλουμε στην προστασία τους αλλά και να ευαισθητοποιήσουμε την τοπική και ευρύτερη κοινότητα. 
Η μακέτα που θα φτιάξουμε θα έχει τα εικονίδια (σε τρισδιάστατες ταμπέλες κόκκινου χρώματος) από την παραπάνω εικόνα που είναι από την Ε.Ε. ως σημεία αναφοράς των προβλημάτων και θα επιχειρεί να δώσει λύσεις σε κάθε κίνδυνο που απειλεί τους επικονιαστές με κατασκευές φτιαγμένες από τα παιδιά (σε τρισδιάστατες ταμπέλες πράσινου χρώματος).  Κάθε πρόβλημα και η αντίστοιχη λύση του θα εντοπίζονται σε ίδιου χρώματος τετράγωνα. Η μελισσούλα μας (bee-bot) θα κάνει ξενάγηση σε κάθε χρήστη στην μακέτα ενημερώνοντάς τον για τους κινδύνους με όποια σειρά θέλει, αλλά και τις ενδεχόμενες λύσεις πατώντας κάθε φορά πάνω στα επιλεγμένα τετράγωνα. Ουσιαστικά το bee-bot μεταφράζει την εικόνα σε πληροφορία και έμπρακτη λύση με στόχο να διασφαλιστεί η ανθεκτικότητα του περιβάλλοντος για τους επικονιαστές.
Αρχικά λοιπόν στη μακέτα μας εντοπίζουμε στα τετράγωνα με τις κόκκινες ταμπέλες τα προβλήματα και ενημερωνόμαστε γι’ αυτά μέσω του bee-bot:
1.	Αλλαγή χρήσης της γης και απώλεια οικοτόπων. Μόλις το bee-bot πατάει στο ανάλογο τετράγωνο γίνεται ενημέρωση του χρήστη μέσω βίντεο που δημιούργησαν οι γονείς με τα παιδιά. Ο χρήστης σκανάρει το  Qr code και μεταφέρεται σε αυτό.
2.	Μόλυνση του περιβάλλοντος. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την έννοια της μόλυνσης του περιβάλλοντος μέσω pocket books που έχουν δημιουργηθεί από τους μαθητές και θίγουν εικαστικά τα προβλήματα που αφορούν στους επικονιαστές.  
3.	Κλιματική αλλαγή. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για τις επιπτώσεις της κλιματικής αλλαγής ως προς το πόσιμο νερό για τους επικονιαστές μέσω ηχογραφημένου μηνύματος από τους μαθητές στο Sound Bank- plus mirror.
4.	Επεκτατικά ξένα είδη και ασθένειες. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την ανάγκη προστασίας των επικονιαστών μέσω αυτοσχέδιας κατασκευής animation και γραπτής επεξήγησης που την συνοδεύει.
5.	Εντατική γεωργική εκμετάλλευση και χρήση φυτοφαρμάκων. Μόλις το bee-bot πατάει στο ανάλογο τετράγωνο γίνεται ενημέρωση του χρήστη για την έννοια της κομποστοποίησης μέσω έντυπου τρίπτυχου που έχει δημιουργηθεί από τους μαθητές στο πρόγραμμα Canva.

Στη συνέχεια δίνουμε ιδέες αντιμετώπισης στα τετράγωνα με τις πράσινες πινακίδες:
1.	Φτιάχνουμε έναν μικρό αληθινό κήπο μέσα σε άχρηστα μικρά σκεύη (φλιτζάνι καφέ) βάσει της φιλοσοφίας των Thumbellina  garden. Η αναπαραγωγή των φυτών που θα τοποθετηθούν εκεί γίνεται με την μέθοδο της υδροπονίας στις αρχές του εργαστηρίου μας. Οι μαθητές με τη βοήθεια των γονέων θα δημιουργήσουν ένα βίντεο με ιδέες δημιουργίας μικρών κήπων με άχρηστα υλικά, το οποίο θα διαβάζεται με  Qr code. 
2.	Οργανώνουμε μια μικρή γωνιά ανακύκλωσης με 3 κάδους (ένας για ανακύκλωση συκευασιών, ένας για επαναχρησιμοποίηση και ένας για μείωση). Το bee-bot μαθαίνει στο χρήστη με εικόνες που κουβαλάει στην καρότσα της τα τρία R της ανακύκλωσης. Κάθε εικόνα μπαίνει μόνο σε έναν κάδο σύμφωνα με το κούμπωμά της (παιχνίδι με μαγνήτες, βέλκρο και σούστες). 
3.	Φτιάχνουμε αυτοσχέδιο λουτήρα με αισθητήρα υγρασίας (arduino)
4.	Φτιάχνουμε ένα μικρό ξενοδοχείο επικονιαστών (με ξυλαράκια, πλαστελίνη και διάφορα άλλα υλικά που βρίσκονται σε μεγάλο κάδο) Με το draw it, κατεβάζουμε την εφαρμογή σε κινητά και tablet), ομορφαίνουμε το ξενοδοχείο συνεργατικά με επιπλέον διακόσμηση με βάση την βιομιμητική, το περιεχόμενο της οποίας επεξηγούν οι μαθητές στους χρήστες καθώς αποτελεί περιεχόμενο εργαστηρίου δεξιοτήτων)
5.	Παιχνίδι γνώσεων σχετικά με τις οδηγίες κομποστοποίησης σε εικονόλεξο. Ο χρήστης καλείται να τοποθετήσει τις εικόνες στη σωστή θέση και να ελέγξει έπειτα (πίσω από το εικονόλεξο) αν τις τοποθέτησε σωστά. Το εικονόλεξο θα είναι ανάλογο με το ενημερωτικό τρίπτυχο των προβλημάτων δημιουργημένο και αυτό στο Canva. Επίσης σε έναν μίνι κομποστοποιητή (που θα έχει ήδη λίπασμα κομπόστ) ο χρήστης παροτρύνεται βιωματικά να τοποθετήσει τα υλικά (θα υπάρχουν σε καλάθι) που πιστεύει ότι είναι σωστά κι έπειτα με ένα χειροκίνητο ρομπότ (που θα έχει τη μορφή επικονιαστή) να πάρει χώμα από τον κομποστοποιητή και να το μετακινήσει (μέσα στο καλάθι του επικονιαστή) στον  Thumbellina  garden της λύσης 1.
Ορίζουμε τη διαδρομή για το bee-bot μας ( με  όποιον τρόπο επιθυμούμε) ώστε να λάβουμε τις πληροφορίες που θέλουμε σχετικά με τους κινδύνους που απειλούν τους επικονιαστές. Σε κάθε στάση μας λαμβάνουμε από το bee-bot μια κονκάρδα ανάλογου χρώματος που δείχνει ότι περάσαμε από τον σταθμό. Στόχος είναι ο χρήστης να περάσει από όλα τα προβλήματα και τις λύσεις, συγκεντρώνοντας 10 κονκάρδες, ώστε να του αποδοθεί το δίπλωμα του Awakener! Τα διπλώματα θα είναι και αυτά δημιουργίες των μαθητών οι οποίοι θα κάνουν την απονομή των διπλωμάτων στους γονείς με δόξες και τιμές! 
